<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Redesign JAM.se</title>
</head>
<body>
    <h1> Hello från Khadiza</h1>
    <h1>Hej</h1>
    <h1>hej från ghanem</h1>
    <h1>Hej från bager</h1>
    <h1>hej joselyn moreta</h1>
    <p><strong>Om Oss</strong>
Välkommen till Jam.se, Sveriges i särklass populäraste hemsida för musikinstrument!

Rewind - the rise and fall of JAM
När Jam.se lanserades i januari 1998 fanns det väldigt få musikaffärer som hade egna hemsidor. Till och med de största aktörerna på marknaden nöjde sig med en kort presentationssida och kanske ett telefonnummer under många år.

Uppstickaren Jam.se uppdaterades dagligen och blev en naturlig startsida för tusentals musiker i hela Skandinavien. Kollar man gamla versioner av hemsidan på Internet Archives kan man få sig ett gott skratt! Här sparades det inte på vilda uttalanden och skrönor från blöta utekvällar blandat med marknadens absolut bästa priser på både egenimport och märkesvaror. Och folk älskade det!

Under en period hade hemsidan 10000 unika besökare per dag!

Men vissa leverantörer drog öronen till sig och blev osäkra när det prutades hejvilt och prisnivån långsamt sänktes. Av den anledningen (och lite annat) såldes tex aldrig varken nya Gibson, Ibanez, Roland eller Yamaha på Jambutiker på den tiden. Men väl rekordstora mängder av Martin, Fender, Korg och Casio!

En gång köptes hela den gamla Fenderdistributörens restlager upp och hela butiken fylldes med USA-byggda Stratocasters för 4900kr styck! Eller vem minns inte när vi köpte upp alla svarta Ovationgitarrer som fanns i Sverige och sålde till netto för att kunna erbjuda kampanjernas kampanj! För att inte tala om en enormt framgångsrik egenimport direkt från fabrik utan mellanhänder. Märken som SX, Eagle, JJLabs, Burnout och Woodland dominerade plötsligt marknaden. Plötsligt var en fullt spelbar gitarr billigare än någonsin! Och kunderna var överlyckliga för att de slapp betala vilda överpriser från en skyddad verkstad som närmast kunde liknas vid en priskartell under en period.

En slogan som många minns från den här tiden är "Slipper vi se dig bjuder vi på frakten!". Galne Gunnar is in town, watch out! Yeehaw!

Affärskonceptet var starkt och beslut fattades att öppna fler butiker tillsammans med betrodda kontaktpersoner runt om i landet. Den första filialen öppnades i Göteborg 1999, sen dröjde det inte länge så poppade fler upp och som störst bestod Jamkedjan av 9 butiker och omsatte drygt 85 miljoner kronor. Vissa butiker var dagssländor och försvann efter bara några år (tex Jam Mälardalen, Jam Enköping, Jam Skellefteå, Jam Söder, Jam Lindesberg) medan andra gick riktigt bra och kunde skaffa sig en rejäl andel av marknaden (tex Jam Göteborg, Jam Malmö, Jam Örebro, Jam LLT, Jam Akustiskt, Jam Synt och Studio).

Sen kom finanskrisen 2008 och skördade många offer.
Har du hört ordspråket "The bigger they are the harder they fall"?


Fast Forward - 4 grymma butiker med coolt sortiment och Europaanpassade priser
Nåja, vissa delar av den gamla sammanslutningen klarade sig iallafall och sedan 2011/2012 är dessa helt ekonomiskt fristående butiker med egen ledning och eget sortiment. Detta gäller Jam Gitarrer, Jam Syntotek, Jam Örebro samt Jam Ljud och Ljus. Klicka på länkarna till respektive butik för att läsa mer om vad de står för. Skillnaderna är ganska stora även om namnet är likt. Lite mindre Yeehaw, lite mer Mecka för alla som vill köpa unika och grymma instrument till rätt pris. Med otroligt kunnig personal bakom rodret. Enda sättet att reda ut stormen och driva affärsrörelse i dagens tuffa affärsklimat. Ett tips: Support your local Musicstore!

En sak som är gemensamt för samtliga Jambutiker är att vi älskar begagnad musikutrustning och gärna köper in eller tar i inbyte eller säljer på kommission! Vi hanterar dagligen allt från nedlagda studios, kompletta samlingar av dyrgripar och dödsbon med stora mängder utrustning, till enstaka instrument som samlar damm och kanske kan funka som delbetalning på något nytt.
Vi är också fantastiska på att reparera instrument och musikelektronik med snabb omsättningstid, fråga oss gärna!


Johan Antoni startade JAM i en liten lokal på 40 kvm på S:t Eriksgatan vid årsskiftet 96/97. Jerker hakade på lite senare - bilden från hösten 2004. Numera jobbar Jerker bara halvtid - mest hemifrån medan Johan är V.D.


Hemsidan - ett skyltfönster mot världen
På www.jam.se kan du se hela sortimentet som finns i dessa butiker, och när du beställer behöver du inte oroa dig över vem som skickar till dig. Tillsammans är vi starka och kan erbjuda ett väldigt mycket mer heltäckande och personligt utbud idag än för några år sedan.

Våra priser finslipas hela tiden för att alltid erbjuda bästa tänkbara deal för dig som kund, hittar du något billigare hos någon annan hoppas vi att du inte är för blyg för att höra av dig till oss så att vi får en chans att matcha.

Den servicenivå vi erbjuder i våra butiker och till våra webkunder är oöverträffad och redan där bör alla känna att man får ett mervärde som få kan erbjuda online. Vi har trots allt till dags dato över 15 års erfarenhet av webhandel och har effektiva rutiner för allt som hör till. Samtliga butiker finns även på både Facebook och Instagram och där kan man följa allt från nyinkomna instrument till rockstjärnor som besökt oss eller kul anekdoter från våra resor när vi besöker musikmässor över hela världen.

Välkommen att surfa igenom vår hemsida och bli inspirerad!
    </p>
</body>
</html>